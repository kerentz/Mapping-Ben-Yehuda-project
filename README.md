פרויקט בן יהודה הוא אתר שמטרתו שימור, הנגשה וחשיפת יצירות עבריות לציבור הרחב.
המידע בו מוצג בצורה שמקשה על חלק ממשתמשיו להפיק ממנו את המידע בצורה נוחה. לכן, עלתה הבעיה שעבור יצירה של סיפור קצר, קשה להבין בקלות מידע על סיפור זה: ספר אוגד, פרטי מהדורה ועוד. כדי למצוא את מידע זה יש לעבור כמה עמודים שונים באתר ולבצע הסקה ידנית.

המשימה שלקחנו על עצמנו בפרויקט זה, היא להנגיש את המידע שמוצג באתר בצורה נוחה של טבלה, על ידי אלגוריתם ייעודי לאתר זה, שמתחשב בצורות השונות שבהן מידע מוצג באתר, ויודע לפרסר את המידע  בצורה נכונה ונוחה למשתמשים. מכיוון שהנושא של המיני פרויקט הוא סיפור קצר, החלטנו להתמקד ביצירות שהן פרוזה.
